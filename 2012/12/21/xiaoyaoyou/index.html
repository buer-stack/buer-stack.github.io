<!DOCTYPE html><html lang="zh-CN"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0, maximum-scale=1.0, user-scalable=no"><link rel="shortcut icon" href="/assets/imgs/favicon.ico" type="image/x-icon"><title>逍遥游 | 灵感发源地</title><meta name="keywords" content="逍遥游,庄周,庄子"><meta name="keywords" content="思考，分享技术"><link rel="stylesheet" href="https://fastly.jsdelivr.net/npm/@fortawesome/fontawesome-free@latest/css/all.min.css"><link rel="stylesheet" href="https://at.alicdn.com/t/c/font_3435803_wadmwlqwhps.css"><link rel="stylesheet" href="/style/index.css"><link rel="stylesheet" href="/assets/lib/prettify/prettify.css"><link rel="stylesheet" href="/assets/lib/fancybox/fancybox.css"><meta name="generator" content="Hexo 5.4.2"></head><body><div id="app"><header class="header yu13_p_30" id="header"><div class="header_left"><h1 class="yu13_logo"><a id="logo" href="/">灵感发源地</a></h1></div><div class="header_right"><div class="header_search yu13_cursor yu13_hover" id="search"><i class="yufont icon-sousuo"></i></div><div class="line yu13_p_10"></div><nav class="header_nav"><ul class="nav"><li class="menu_nav"><a href="/"><i class="fas"></i><span> 首页</span></a></li><li class="menu_nav"><a href="/archives"><i class="fas"></i><span> 归档</span></a></li><li class="menu_nav"><a href="/categorys"><i class="fas"></i><span> 分类</span></a></li><li class="menu_nav"><a href="/tags"><i class="fas"></i><span> 标签</span></a></li><li class="menu_nav"><a href="/links"><i class="fas"></i><span> 友情链接</span></a></li></ul></nav></div></header><div class="article_topbg" style="background-image: url('/assets/imgs/top_bg.jpg')"><div class="topbg_container"><h1 class="title">逍遥游</h1><div class="info"><div class="article_meta"><div class="left"><span class="avatar"><img class="yu13_img_rotate" src="/assets/imgs/avatar.png" alt=""/><a href="/about">Buer</a></span><span><i class="yufont icon-yingyong"></i><span>暂无分类</span></span><span><i class="yufont icon-rili"></i>2023-2-15</span></div></div></div></div></div><div class="container log_container clearfix"><div class="article_content left"> <div class="article_main"><article class="content"><div class="content_text article_text"> <p>庄子（公元前369年－公元前286年），名周，字子休。最早有确切记载的就是司马迁的《史记》：庄子者，蒙人也，名周。</p>
<span id="more"></span>

<hr>
<p>北冥有鱼，其名为鲲。鲲之大，不知其几千里也；化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟，置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天，而莫之夭阏者，而后乃今将图南。蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”适莽苍者，三餐而反，腹犹果然；适百里者，宿舂粮；适千里者，三月聚粮。之二虫又何知！</p>
<p>小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋，此大年也。而彭祖乃今以久特闻，众人匹之，不亦悲乎！汤之问棘也是已。穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，抟扶摇羊角而上者九万里，绝云气，负青天，然后图南，且适南冥也。斥鴳笑之曰：“彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？”此小大之辩也。</p>
<p>故夫知效一官，行比一乡，德合一君，而征一国者，其自视也，亦若此矣。而宋荣子犹然笑之。且举世誉之而不加劝，举世非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。</p>
</div><div class="article_tags"><span> <i class="yufont icon-tag"></i> 标签: </span><a href="/tags/%E9%80%8D%E9%81%A5%E6%B8%B8/">逍遥游</a></div></article><div class="article-copyright"><p>标题: <a href="/2012/12/21/xiaoyaoyou/">逍遥游</a></p><p> 链接: <a href="/2012/12/21/xiaoyaoyou/">http://example.com/2012/12/21/xiaoyaoyou/</a></p><p> 版权声明: 若无特殊标注皆为 Buer 原创版权, 转载请以链接形式注明作者及原始出处</p><p>最后编辑时间: 2023-02-15</p></div><div class="page_turning"><a class="page_up" href="/2012/12/21/tengwanggexu/"
  style="background-image:url(/assets/images/random/3.jpg)">
  <div class="inner"><span>上一篇:</span>
    <p>滕王阁序</p>
  </div>
</a>
<a class="page_down" href="/2012/12/21/yueyanglouji/"
style="background-image:url(/assets/images/random/3.jpg)">
<div class="inner"><span>下一篇:</span>
  <p>岳阳楼记</p>
</div>
</a>
</div></div></div><div class="article_sidebar left"><div class="author_sidebar sidebar_container"><div class="author_info"><div class="avatar"><img class="yu13_img_rotate" src="/assets/imgs/avatar.png" alt=""/></div><div class="author_name"><h3><a href="/about">Buer</a></h3><p>不断学习，不断提升！</p></div></div><div class="author_data"><ul><li> <div> <span>4</span><p>文章</p></div></li><li> <div> <span>0</span><p>分类</p></div></li><li> <div> <span>4</span><p>标签</p></div></li></ul></div></div><div class="catalogue sidebar_container"><h3 class="sidebar_title"><i class="yufont icon-feiji"></i>目录</h3></div><div class="sidebar_tags sidebar_container"><h3 class="sidebar_title"><i class="yufont icon-24gl-folderOpen"></i>分类</h3><div class="archive_lists"><ul class="category-list"></ul></div></div><div class="sidebar_tags sidebar_container"><h3 class="sidebar_title"><i class="yufont icon-tag"></i>标签</h3><a href="/tags/%E5%85%B0%E4%BA%AD%E9%9B%86%E5%BA%8F/" style="font-size: 16px;">兰亭集序</a> <a href="/tags/%E5%B2%B3%E9%98%B3%E6%A5%BC%E8%AE%B0/" style="font-size: 16px;">岳阳楼记</a> <a href="/tags/%E6%BB%95%E7%8E%8B%E9%98%81%E5%BA%8F/" style="font-size: 16px;">滕王阁序</a> <a href="/tags/%E9%80%8D%E9%81%A5%E6%B8%B8/" style="font-size: 16px;">逍遥游</a></div></div></div><footer class="footer"> <div class="footer_bottom"><div class="footer_box"><div class="copy"><span>主题</span><a target="_blank" rel="noopener" href="https://hexo.io/zh-cn">Hexo</a><span>模板</span><a href="/">灵感发源地</a></div><div class="copy"><span>© 2022<a href="/">灵感发源地</a>鲁ICP备2022003990号</span></div></div></div></footer><script src="https://cdnjs.cloudflare.com/ajax/libs/jquery/3.6.1/jquery.min.js"> </script><script src="/assets/lib/prettify/prettify.js"> </script><script src="/assets/lib/fancybox/fancybox.js"> </script><script src="/assets/js/app.js"> </script></div></body></html>