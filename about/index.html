<!DOCTYPE html><html lang="zh-CN"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0, maximum-scale=1.0, user-scalable=no"><link rel="shortcut icon" href="/assets/imgs/favicon.ico" type="image/x-icon"><title>关于 | 灵感发源地</title><meta name="keywords" content="编程,思考,进步"><meta name="keywords" content="思考，分享技术"><link rel="stylesheet" href="https://fastly.jsdelivr.net/npm/@fortawesome/fontawesome-free@latest/css/all.min.css"><link rel="stylesheet" href="https://at.alicdn.com/t/c/font_3435803_wadmwlqwhps.css"><link rel="stylesheet" href="/style/index.css"><link rel="stylesheet" href="/assets/lib/prettify/prettify.css"><link rel="stylesheet" href="/assets/lib/fancybox/fancybox.css"><meta name="generator" content="Hexo 5.4.2"></head><body><div id="app"><header class="header yu13_p_30" id="header"><div class="header_left"><h1 class="yu13_logo"><a id="logo" href="/">灵感发源地</a></h1></div><div class="header_right"><div class="header_search yu13_cursor yu13_hover" id="search"><i class="yufont icon-sousuo"></i></div><div class="line yu13_p_10"></div><nav class="header_nav"><ul class="nav"><li class="menu_nav"><a href="/"><i class="fas"></i><span> 首页</span></a></li><li class="menu_nav"><a href="/archives"><i class="fas"></i><span> 归档</span></a></li><li class="menu_nav"><a href="/categorys"><i class="fas"></i><span> 分类</span></a></li><li class="menu_nav"><a href="/tags"><i class="fas"></i><span> 标签</span></a></li><li class="menu_nav"><a href="/links"><i class="fas"></i><span> 友情链接</span></a></li></ul></nav></div></header><div class="article_topbg" style="background-image: url('/assets/imgs/top_bg.jpg')"><div class="topbg_container"><h2 class="title">关于</h2><div class="info"></div></div></div><div class="container log_container clearfix"><div class="article_content left"> <div class="article_main"><article class="content"><div class="content_text article_text"><h3 id="滕王阁序"><a href="#滕王阁序" class="headerlink" title="滕王阁序"></a>滕王阁序</h3><blockquote>
<p>王勃（约650——676年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。</p>
</blockquote>
<p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>滕王高阁临江渚，佩玉鸣鸾罢歌舞。<br>画栋朝飞南浦云，珠帘暮卷西山雨。<br>闲云潭影日悠悠，物换星移几度秋。<br>阁中帝子今何在？槛外长江空自流。</p>
<hr>
<p>最后，感谢 Hexo 团队开发出这样一个快速、简洁且高效的博客框架。</p>
</div></article></div></div><div class="article_sidebar left"><div class="author_sidebar sidebar_container"><div class="author_info"><div class="avatar"><img class="yu13_img_rotate" src="/assets/imgs/avatar.png" alt=""/></div><div class="author_name"><h3><a href="/about">Buer</a></h3><p>不断学习，不断提升！</p></div></div><div class="author_data"><ul><li> <div> <span>4</span><p>文章</p></div></li><li> <div> <span>0</span><p>分类</p></div></li><li> <div> <span>4</span><p>标签</p></div></li></ul></div></div><div class="catalogue sidebar_container"><h3 class="sidebar_title"><i class="yufont icon-feiji"></i>目录</h3><ol class="toc"><li class="toc-item toc-level-3"><a class="toc-link" href="#%E6%BB%95%E7%8E%8B%E9%98%81%E5%BA%8F"><span class="toc-number">1.</span> <span class="toc-text">滕王阁序</span></a></li></ol></div><div class="sidebar_tags sidebar_container"><h3 class="sidebar_title"><i class="yufont icon-24gl-folderOpen"></i>分类</h3><div class="archive_lists"><ul class="category-list"></ul></div></div><div class="sidebar_tags sidebar_container"><h3 class="sidebar_title"><i class="yufont icon-tag"></i>标签</h3><a href="/tags/%E5%85%B0%E4%BA%AD%E9%9B%86%E5%BA%8F/" style="font-size: 16px;">兰亭集序</a> <a href="/tags/%E5%B2%B3%E9%98%B3%E6%A5%BC%E8%AE%B0/" style="font-size: 16px;">岳阳楼记</a> <a href="/tags/%E6%BB%95%E7%8E%8B%E9%98%81%E5%BA%8F/" style="font-size: 16px;">滕王阁序</a> <a href="/tags/%E9%80%8D%E9%81%A5%E6%B8%B8/" style="font-size: 16px;">逍遥游</a></div></div></div><footer class="footer"> <div class="footer_bottom"><div class="footer_box"><div class="copy"><span>主题</span><a target="_blank" rel="noopener" href="https://hexo.io/zh-cn">Hexo</a><span>模板</span><a href="/">灵感发源地</a></div><div class="copy"><span>© 2022<a href="/">灵感发源地</a>鲁ICP备2022003990号</span></div></div></div></footer><script src="https://cdnjs.cloudflare.com/ajax/libs/jquery/3.6.1/jquery.min.js"> </script><script src="/assets/lib/prettify/prettify.js"> </script><script src="/assets/lib/fancybox/fancybox.js"> </script><script src="/assets/js/app.js"> </script></div></body></html>